---
number-depth: 0
---

# Codeblokken {.unnumbered}

In een Quarto document kun je stukken Markdown en stukken code met elkaar afwisselen. Deze codeblokken hoeven niet per se in R geschreven te zijn, je kunt bijvoorbeeld ook Python of Javascript code opnemen. 

## Codeblokken openen en sluiten
Een codeblok start je met 3 backticks. De backtick is het teken links bovenaan op het toetsenbord, links van de 1. Vervolgens typ je de naam van de programmeertaal die je wilt gebruiken tussen 2 accolades. Het codeblok sluit je door 3 backticks op een nieuwe regel.

```{{r}}

# Een leeg codeblok

```

## Parameters

Je kunt codeblokken parameters meegeven, zogeheten 'chunk options'. Deze kunnen toegevoegd worden tussen de accolades waar ook de programmeertaal in staat, als op een eigen regel worden gezet, vooraf gegaan door een hashtag, een rechte streep en een spatie: `#| `. Quarto zelf raadt de laatste manier aan. Deze manier heeft ook als voordeel dat RStudio aan code-completion doet zodra je een deel van de parameter hebt geschreven. Zo kun je makkelijk opzoeken welke parameters er allemaal bestaan die starten met 'fig'.

![Chunk options tussen de accolades, en op een eigen regel](screenshots/chunk_options.png){fig-align="left"}


### Echo en warning

De chunk options 'echo' en 'warning' zijn al kort besproken in het [YAML hoofdstuk](YAML.html#echo-en-warning). Echo op false zorgt ervoor dat de code uit een codeblok zelf niet getoond wordt. In een infographic willen we de code niet tonen, maar mocht je een uitleg willen schrijven bij een analyse die je gedaan hebt, dan is deze optie mogelijk wel interessant. Warning op false zorgt ervoor dat waarschuwingen die uitgevoerde R code soms naar de console stuurt - bijvoorbeeld dat een bepaalde functie uitgefaseerd gaat worden - niet getoond wordt. 

### Fig options

Handige chunk options op het gebied van figuren zijn `fig-width`, `fig-height` en `fig-alt`. Hiermee vul je respectievelijk de breedte, hoogte en alternatieve tekst van figuren die door het codeblok gegenereerd worden. De getallen die je invult bij de breedte en hoogte zijn in inch.

```{{r}}
#| fig-width: 8
#| fig-height: 4
#| fig-alt: "Vul hier een alternatieve tekst in"

```





